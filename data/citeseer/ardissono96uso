Uso Di Piani Di Problem-Solving Nel Riconoscimento Di Piani E Obiettivi In questo articolo si discute il ruolo dei piani di problem-solving nell'interpretazione dei dialoghi in linguaggio naturale. Per "piano di problem-solving" si intende una descrizione dichiarativa dei passi del processo di pianificazione ed esecuzione di azioni linguistiche e di dominio. L'articolo mostra che una rappresentazione appropriata di questi piani e` la base per modellare il comportamento cooperativo degli agenti che partecipano ad un dialogo. I piani di problem-solving sono parte di un'architettura di agente in grado di cooperare con altri agenti. 1 Introduzione L'analisi del Linguaggio Naturale ha un ruolo importante nello sviluppo di interfacce intelligenti: infatti, per rendere un sistema amichevole nei confronti dei suoi utenti, e` importante arricchirlo con una teoria del linguaggio che descrive le strategie comunicative adottate dalle persone per interagire. Inoltre, e` necessario esplicitare nel sistema i concetti basilari di razionalita` e cooperativita`. L'idea e` ...
